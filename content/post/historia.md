---
title:  "História rozšírenej reality"
date:   2019-05-15
tags: 
    - historia
    - ar
    - apple
    - reality
---

V tomto článku by som sa chcel aspoň v krátkosti venovať celkom bohatej histórií rozšírenej reality. Dnes sa o tejto technológií hovorí čoraz viac, tak by som tu rád zhrnul pár najdôležitejších momentov v jej vývoji. Rozšírená realita (augmented reality - AR), je technológia staršia ako by sa Vám na prvý pohľad mohlo zdať. Nápady a myšlienky o nej pochádzajú už z obdobia tesne po skončení 2. svetovej vojny, kedy začína vek počítačov. Od roku 1961 keď začali tzv. vesmírne preteky, sa ľudia snažili zdokonaľovať počítače a tento pokrok umožnil vznik počítačov, mobilov, tabletov ale aj múdrych práčok tak, ako ich poznáme dnes. Kto by bol povedal, že raz bude mať každý vo vrecku zariadenie, ktoré má niekoľko tisíc násobne väčší výkon ako 100 miliardový vesmírny program. Nižšie sa dočítate o významných rokoch pre AR a počítače ako také:

<img src="https://is.muni.cz/auth/de/455884/d2f83afc5c360afb525b50046081cecd.jpg" alt="historia">

1952 – Kameraman, Morton Heilig, vytvára prvé AR/VR zariadenie na svete, ktoré sa volalo Sensorama Machine.

1968 – Ivan Sutherland, vytvára prvý displej, ktorý bolo možné nosiť na hlave a dal mu prezývku Damoklov meč, kvôli jeho váhe.

1974 – Počítačový umelec a výskumník, Myron Krueger, vytvoril Videoplace, laboratórium s umelou realitou, ktorá obklopuje uživateľov v interaktívnom prostredí.

1997 – Firma Canon a Japonská vláda spolu podporili najväčšie výskumné zariadenie pre výskum mixovanej reality s názvom Mixed Reality Systems Laboratory, Kolumbíjska Univerzita tu vytvára svoje prvé outdoor zariadenie – The Touring Machine.

1999 – Nasa použila AR vo svojom testovacom záchrannom lietadle X-38, ktoré používalo špeciálnu prístrojovú dosku s rozšírenou realitou pre navigáciu. V tom istom roku vytvoril Steve Mann (otec nositeľných zariadení) EyeTap, zariadenie ktoré fungovalo ako kamera a displej zároveň.

2017 – Apple vydáva ARkit pre iOS 11. Je to prvý veľký krok rozvoja AR tak, aby ju mohli používať aj bežný ľudia pri svojich každodenných činnostiach.

 

