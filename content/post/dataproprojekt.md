---
title:  "Data pro projekt"
date:   2019-05-01
tags: 
    - odkazy
    - rozsirena realita
    - data
---

<https://www.apple.com/cz/ios/augmented-reality/>

Tato stránka popisuje možnosti rozšířené reality (augmented reality – AR) ve společnosti Apple – co v rámci rozšířené reality nabízí svým zákazníkům atd. Vlastníci iPhonů či iPadů se mohou pomocí rozšířené reality učit, hrát si či udržovat kontakt s okolním světem. Tyto nové možnosti jsou na stránce rozděleny podle toho, zda jsou umožněny iPhonem, iPadem či obojím dohromady.
Nové technologie mohou pomáhat s každodenními činnostmi, např. měřit rozměry objektů, umožňují uživatelům pohybovat se bez dívání se na mapu apod. V aplikaci IKEA Place mohou z domova zjistit, jak se jim kus nábytku hodí do bytu. American Airlines umožňují orientaci po letišti pomocí AR. Apple také nabízí spoustu her, jako např. EVE: Project Galaxy, My Very Hungry Caterpillar či Monster Park. 
Licence: Copyright © 2019 Apple Inc. Všechna práva vyhrazena.
Rádi bychom tento zdroj využili k ukázce toho, k čemu všemu lze AR využít, jaké existují aplikace, které s ní pracují atd. 

<https://www.svetandroida.cz/tag/rozsirena-realita/>
Tato stránka je v podstatě totéž, co předchozí námi uvedený zdroj, s tím, že představuje technologie a aplikace využívající AR, ovšem pro Android. Nabízí celou řadu aplikací a technologií, které pracují s využitím AR, jako např. Google Mapy AR, které poskytují uživatelům lepší navigaci tím, že ukazují pokyny přímo na ulicích a budovách, ARuler, která umožňuje použít telefon namísto pravítka či metru, či DepthSense, což je v podstatě fotoaparát ve 3D. 
Licence: © 2010 - 2019 SvetAndroida.cz
Rádi bychom tento zdroj využili k ukázce toho, k čemu všemu lze AR využít, jaké existují aplikace, které s ní pracují atd. Můžete vidět, že tyto aplikace jsou dost podobné těm, které nabízí i Apple. Pouze se jinak jmenují či jiným způsobem fungují. My bychom tímto chtěli nabídnout čtenářům srovnání Applu a Androidu v rámci využití AR.

<https://www.fortes.cz/jaky-je-rozdil-mezi-rozsirenou-a-virtualni-realitou/>
Tato stránka se zabývá jak rozšířenou, tak virtuální realitou, a představuje hlavní rozdíly mezi nimi. Nejprve krátce popisuje rozšířenou realitu, její využití v praxi, a poté se zabývá i virtuální realitou a jejím využitím. Zatímco rozšířená realita je vlastně rozšíření reálného obrazu o digitální informace, které vám umožňuje mít stále kontakt s reálným prostředím, virtuální realita vás naopak přenese do plně simulovaného prostředí, jinými slovy vytváří iluzi skutečného světa. Rozšířená realita nachází své využití v armádě, medicíně či muzeích, virtuální realitu pak využívá herní, letecký, zábavní průmysl či výuka. 
Licence: FORTES interactive, s. r. o. © All rights reserved.
Tento zdroj bychom rádi využili pro objasnění čtenářům toho, jaký je vlastně rozdíl mezi rozšířenou a virtuální realitou, což jsou dvě zcela odlišné věci, které se však mnoha lidem pletou, či jsou považovány za jedno a totéž.

<http://www.vectoro.cz/rozsirena-realita>
Tato stránka velice pěkným způsobem popisuje, co je to AR, jakým způsobem funguje, jak vypadá její fungování v praxi, proč vlastně její metoda funguje, a také představuje využití AR v různých oblastech, jako jsou hry, zobrazení katalogových produktů v reálném prostoru, konfigurátor bytové jednotky či AR v oblasti realitních objektů. 
Licence: Copyright © 2014 vectoro.cz, Všechna práva vyhrazena. 
Tato stránka nás zaujala především tím, že je vše vysvětleno nejen slovy, ale i s použitím videí s názornými ukázkami toho, jak AR funguje. Rádi bychom ji použili právě z důvodu videí pro lepší vysvětlení toho, co vlastně je AR.