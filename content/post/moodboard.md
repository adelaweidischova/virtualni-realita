---
title:  "Tvorba moodboardu pro náš web"
date:   2019-04-15
tags: 
    - moodboard
    - rozsirena realita
    - informacni architektura
---

## Úvod

Cílem tohoto článku je stanovit si, jak by naše webová stránka měla vypadat. Všichni tři jsme vytvořili své vlastní moodboardy, které obsahují naše návrhy a nápady ohledně informační architektury našeho webu. Součástí moodboardů jsou i obrázky související s tématikou rozšířené reality, které bychom na webu rádi zveřejnili. První z moodboardů vytvořila Adéla Weidischová, druhý Magdaléna Filipi a třetí Rastislav Sitár. Ačkoliv naše názory nejsou ve všem zcela totožné, na podstatných věcech jsme se bez problému dohodli.

## Moodboard č. 1 

Moodboard jsem vytvořila na stránce gomoodboard.com. Obsahuje textové prvky – návrh pozadí, zmínku o informační architektuře a zmínku o návrhu písma. Dále jsem uvedla příklady webů, ze kterých se lze inspirovat při tvorbě našeho webu, jelikož mi přijde, že mají dobře udělanou informační architekturu, dobře strukturované informace, dobře zvolené barvy apod. Dále moodboard obsahuje různé tématické obrázky, které by se na web daly vložit. Jednak je to fotka ze seriálu *Black Mirror* (díl s názvem *Playtest*), o kterém se budeme zmiňovat, poté obrázek, na kterém je knižní trilogie *Nebe* související s naším tématem. Dále jsem vybrala obrázky, které vyobrazují praktické použití rozšířené reality (prohlížení knihy, měření objektů, hra apod.). Dále moodboard obsahuje příklad pozadí webu, návrhy barev písma, logo rozšířené reality. Přiložila jsem také screenshoty z konkrétních webů, které mi přijdou jako dobrá inspirace.

<img src="https://is.muni.cz/www/488373/hh.png" alt="moodboard">

<img src="https://is.muni.cz/www/488373/ll.png" alt="moodboard2">

## Moodboard č. 2

Vytvořila jsem moodboard, který se skládá z obrázků, které bych ráda vložila na web, a krátkých textů o tom, jak bych si web představovala. Vložila jsem do moodboardu obrázky týkající se přímo rozšířené reality - videohry, jako například Pokemon Go, ať už na mobilu, tabletu či počítači. Dále jsem tam vložila obrázky brýlí pro rozšířenou realitu. Dva z obrázků se týkají seriálu Black Mirror, konkrétně epizody Playtest, která se zabývá rozšířenou realitou. Této epizodě bychom se chtěli v naší práci věnovat. Několik obrázků, které obsahuje moje moodboard, se týkají knižní série Nebe od spisovatelky Veronicy Rossi, jejíž děj se odehrává v postapokalyptické budoucnosti, v níž hraje rozšířená realita, alespoň pro část populace, významnou roli. Této sérii se na našem webu také chceme krátce věnovat.

<img src="https://is.muni.cz/www/488373/56917840_2626824053998881_8286809131826806784_n.png" alt="moodboard3">


