
## Knižní série Nebe a její souvislost s rozšířenou realitou

V tomto článku se chci věnovat futuristické postapokalyptické trilogii na pomezí fantasy, romance a dobrodružného příběhu, v níž jsem se setkala s prvky rozšířené reality. 
Trilogie z pera Veronicy Rossi, jejíž díly se jmenují Pod nekonečnou oblohou, Cesta věčnou nocí a Do poklidné modři se odehrává v budoucnosti, v níž jsou lidé rozděleni na tzv. outsidery, kteří žijí v divočině životem našich předků, a jakousi vyšší vrstvu, která se před vnějším světem ukrývá v opevněných budovách, kde si nahrazuje realitu pomocí tzv. moudrooka. Tento přístroj umožňuje svému nositeli ocitnout se na jakémkoliv místě, nosit jakékoliv šaty, zkrátka nač si jen vzpomene.
V tomto bodě se rozšířená realita lehce překrývá s virtuální realitou, nicméně lidé používající moudrooko jsou v neustálém kontaktu s reálným světem, mnohdy z něj vidí víc než z toho fiktivního. Přestože se většina příběhu odehrává v divočině, kde je reálné naprosto vše, s čím se postavy setkají, hraje v této trilogii rozšířená i virtuální realita nemalou roli. 

